<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" /><title></title><link rel="stylesheet" type="text/css" href="style.css" media="screen" /></head>
   <body>
      <h1></h1>
      
      <div class="row">
         <div class="column">
            <p id="4.1"> namaḥ śivāya gurave nādabindukalātmane /<br /> nirañjanapadaṃ yāti nityaṃ yatra parāyaṇaḥ //  <span class="ref">4.1 [= <a href="#tenchap_7.1">tenchap_7.1</a>]</span></p>
         </div>
         <div class="column">
            <p class="analysis">The existence of a maṅgalaśloka here in what appears to be the middle of the text
               is not going unnoted by the two commentators (śiṣṭācāraprāptaṃ maṅgalaṃ granthamadhye
               racayati […]). Since the oldest available manuscript from Vārāṇāsī has a only three
               chapters, this might indicate that the fourth chapter was an addition.
            </p>
         </div>
      </div> 
      <p id="jyotsnA_4.1"> prathamadvitīyatṛtīyopadeśoktānām-āsanakumbhakamudrāṇāṃ phalabhūtaṃ rājayogaṃ vivakṣuḥ
         svātmārāmaḥ śreyāṃsi bahuvighnānīti tatra vighnabāhulyasya sambhavāt-tannivṛttaye
         śivābhinnagurunamaskārātmakaṃ maṅgalam-ācarati nama iti / śivāya sukharūpeśvarābhinnāya
         vā / tad-uktaṃ namas-te nātha bhagavan-śivāya gururūpiṇe iti / gurave deśikāya / yad-vā,
         gurave sarvāntaryāmitayā nikhilopadeṣṭre śiveśvarāya / tathā ca pātañjalasūtram-pūrveṣām-api
         guruḥ kālenānavacchedāt [yo.sū. 1.26] iti / namaḥ prahvībhāvo 'stu / kīdṛśāya śivāya
         ? gurave nādabindukalātmane / kāṃsyaghaṇṭānirhrādavad-anuraṇanaṃ nādaḥ / bindur-anusvārottarabhāvī
         dhvaniḥ / kalā nādaikadeśaḥ / tā ātmā svarūpaṃ yasya sa tathā tasmai / nādabindukalātmanā
         vartamānāyety-arthaḥ / tatra nādabindukalātmani śive gurau nityaṃ pratidinaṃ parāyaṇo
         'vahitaḥ pumān / etena nādānusandhānaparāyaṇa ity-uktam / pūrvapādena guruśivayor-abhedaś-ca
         sūcitaḥ / añjanaṃ māyopādhis-tadrahitaṃ nirañjanaṃ śuddham, padyate gamyate yogibhir-iti
         padaṃ brahma yāti prāpnoti / tathā ca vakṣyati, nādānusandhānasamādhibhājām [4.81]
         ity-ādinā //1//  <span class="ref">(jyotsnA_4.1)</span></p> 
      <p id="prakAzikA_7.1"> dhyāna …  <span class="ref">(prakAzikA_7.1)</span></p> 
      <div class="wapp">
         <p id="4.2"> athedānīṃ pravakṣyāmi samādhikramam <mark>uttamam</mark> /<br /> mṛtyughnaṃ ca sukhopāyaṃ brahmānandakaraṃ param //  <span class="ref">4.2 [= <a href="#tenchap_7.2">tenchap_7.2</a>]</span></p>
         <div class="app"><span class="lem">uttamam (<a href="#V" title="V Vulgate, i.e. Brahmānanda's version">V</a>) ]</span> lakṣaṇam (<a href="#R" title="R Raghunātha Temple Library 4383 Jammu">R</a>)
         </div>
      </div> 
      <p id="jyotsnA_4.2"> samādhikramaṃ pratijānīte: atheti / athāsanakumbhakamudrākathanānataram-idānīm-asminn-avasare
         samādhikramam pratyāhārādirūpaṃ pravakṣyāmi prakarṣeṇa vivicya vakṣyāmīty-anvayaḥ
         / kīdṛśaṃ samādhikramam ? uttamam śrīādināthokasapādakoṭisamādhiprakāreṣūtkṛṣṭam /
         punaḥ kīdṛśam ? mṛtyuṃ kālaṃ hanti nivārayatīti mṛtyughnaṃ svecchayā dehatyāgajanakaṃ
         tattvajñānodayamanonāśavāsanākṣayaiḥ sukhasya jīvanmuktisukhasyopāyaṃ prāptisādhanam
         / punaḥ kīdṛśam ? brahmānandakaraṃ paraṃ brahmānandakaraṃ prārabdhakarmakṣaye sati
         jīvabrahmaṇor-abhedenātyantikabrahmānandaprāptirūpavidehamuktikaram / tatra nirodhasamādhinā
         cittasya sasaṃskārāśeṣavṛttinirodhe śāntaghoramūḍhāvasthānivṛttau, jīvann-eva hi vidvān-harṣaśokābhyāṃ
         vimucyate ity-ādiśrutyuktanirvikārasvarūpāvasthitirūpā jīvanmuktir-bhavati / paramamuktis-tu
         prārabdhabhogānte 'ntaḥkaraṇaguṇānāṃ pratiprasavenaupādhikarūpātyantikanivṛttāv-ātyantikasvarūpāvasthānaṃ
         pratiprasavasiddham / vyutthānanirodhasamādhisaṃskārā manasi līyante / mano'smitāyām
         asmitā mahati mahān-pradhān-iti cittaguṇānāṃ pratiprasavaḥ pratisargaḥ svakāraṇe layaḥ
         / nanu jīvanmuktasya vyutthāne brāhmaṇo 'haṃ manuṣyo 'ham ity-ādi vyavahāradarśanāc-cittādibhir-aupādhikabhāvajananād
         amlena dugdhasyeva svarūpacyutiḥ syād iti cen-na / samprajñātasamādhau anubhūtātmasaṃskārasya
         nirodhasaṃskārasya ca tadānīṃ sattvāt / tābhyāṃ ca vyutthānasaṃskārasya dagdhabījakalpatvād-vyutthānavyavahārasyātāttvikatvaniścayāt
         / atāttvikānyathābhāvasya vikāritvāprayojakatvāt / amlena dugdhasya dadhibhāvas-tu
         tāttvika iti dṛṣṭāntavaiṣamyāc-ca / puruṣasya tv-antaḥkaraṇopādhiko 'haṃ brāhmaṇa
         ity-ādivyavahāraḥ sphaṭikasya japākusumasaṃnidhānopādhir-aruṇim-eva na tāttvikaḥ /
         japākusumāpagame sphaṭikasya svasvarūpasthititvad-antaḥkaraṇasya sakalavṛttinirodhe
         svasvarūpāvasthitir-acyutaiva puruṣasya //2//  <span class="ref">(jyotsnA_4.2)</span></p> 
      <p id="prakAzikA_7.2"> samādhibhedān …  <span class="ref">(prakAzikA_7.2)</span></p> 
      <div class="row">
         <div class="column">
            <p id="4.3">rājayogaḥ samādhiś-ca unmanī ca manonmanī /<br /> amaratvaṃ layas-tattvaṃ śūnyāśūnyaṃ paraṃ padam //  <span class="ref">4.3 [= <a href="#tenchap_8.50">tenchap_8.50</a>]</span></p>
         </div>
         <div class="column">
            <p class="analysis">In the ten-chapter version the two verses containing synonyms of rājayoga comes at
               the end of chapter 8. Despite transmitting a clearly related passage this version
               has some important readings.
            </p>
         </div>
      </div> 
      <p id="jyotsnA_4.3"> samādhiparyāyān-viśeṣeṇāha rājayoga ity-ādinā ślokadvayena / spaṣṭam //3-4//  <span class="ref">(jyotsnA_4.3)</span></p> 
      <p id="prakAzikA_8.50"> rājayogaprayāyān-āha dvābhyām /  <span class="ref">(prakAzikA_8.50)</span></p> 
      <p id="4.4"> amanaskaṃ tathādvaitaṃ nirālambaṃ nirañjanam /<br /> jīvanmuktiś-ca sahajā turyā cety ekavācakāḥ /  <span class="ref">4.4 [= <a href="#tenchap_8.51">tenchap_8.51</a>]</span></p> 
      <p id="4.5"> salile saindhavaṃ yadvat-sāmyaṃ bhajati yogataḥ /<br /> tathātmamanasor-aikyaṃ samādhir-abhidhīyate //  <span class="ref">4.5 [= <a href="#tenchap_7.4">tenchap_7.4</a>]</span></p> 
      <p id="jyotsnA_4.5"> tribhiḥ samādhim āha: salila iti / yadvat yathā saindhavaṃ sindhudeśodbhavaṃ lavaṇaṃ
         salile jale yogataḥ saṃyogāt sāmyaṃ salilasāmyaṃ salilaikyaṃ bhajati prāpnoti, tathā
         tadvad ātmā ca manaś-cātmamanasī tayor-ātmamanasor-aikyam-ekākāratā / ātmani dhāritaṃ
         mana ātmākāraṃ sadātmasāmyaṃ bhajati, tādṛśam-ātmamanasor-aikyaṃ samādhir-abhidhīyate
         samādhiśabdenocyate ity-arthaḥ //5//  <span class="ref">(jyotsnA_4.5)</span></p> 
      <p id="prakAzikA_8.51"> samādhyantaram-āha ambusaindhavayor-iti /  <span class="ref">(prakAzikA_8.51)</span></p> 
      
   </body>
</html>